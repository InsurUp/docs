---
title: "Teklif Detay"
sidebar_position: 6
---

# Teklif Detay

Teklif Detay ekranı, sigorta acentelerinin müşterilerine özel hazırladığı teklifleri detaylı olarak görüntülediği bir ekrandır. Bu ekranda farklı sigorta şirketlerinden alınan teklifleri karşılaştırabilir, yeniden çalıştırabilir ve tekliflerin dökümantasyonlarını inceleyebilirsiniz.

## Detay Ekranındaki Özellikler

### Sıralama ve Filtreleme

- **Sıralama**: Sol üstteki ok işaretlerine tıklayarak teklifleri artan/azalan fiyat veya sigorta şirketi adıyla sıralayabilirsiniz.
- **Filtreleme**: **Filtre** butonunu kullanarak sigorta şirketine göre filtreleme yapabilirsiniz.

### Teklif Yeniden Çalış

Üstteki **"Teklifi Yeniden Çalış"** butonuna tıkladığınızda, mevcut teklif için yeni teminatlar belirleyebilir ve teklifin yeniden çalıştırılmasını sağlayabilirsiniz. Açılan pop-up pencerede FK Limiti, Manevi Tazminat, Onarım Türü gibi seçenekleri değiştirebilirsiniz.

### Teklif Karşılaştırma

**"Karşılaştır"** butonuna tıkladığınızda, sigorta şirketlerinin yanında seçim kutuları belirir. Seçtiğiniz sigorta şirketlerinin teklif teminatlarını alt kısımda yer alan **"Karşılaştır"** butonuna basarak karşılaştırabilirsiniz.

## Prim İçerisindeki Aksiyonlar

Alınan her prim, sigorta şirketleri adı ve görselleri ile birlikte sunulur. **Web servis**’den gelen primler için **“Web Hizmet”**, sigorta şirketi ekranlarından çalışılan ve robotlar sayesinde getirilen primlerde ise **“Robot”** ibareleri görüntülenmektedir.

### PDF ve Bilgilendirme Formları

- **PDF İndirme**: Her teklifin yanında bulunan PDF ikonu, ilgili sigorta şirketinin teklifinin PDF dokümanını indirmenizi sağlar.
- **Bilgilendirme Formu**: Hemen yanındaki Bilgilendirme Formu ikonu, seçilen teklifin bilgilendirme formunu indirmenizi sağlar.

### Ürünü Yeniden Çalış

Teklifin yanında bulunan kalem ikonuna tıklayarak, sadece o şirkete özel teminatlarla teklifi yeniden çalıştırabilirsiniz. Teminatlar üzerinde değişiklik yapıldıktan sonra **"Kaydet"** butonuna basarak teklif yeniden istenir ve sonuç başarısına göre detay ekranına farklı bir prim olarak **"Yeniden Çalışıldı"** ibaresi ekranda görünür.

### Teminatları Görüntüle

Her teklifin yanında bulunan teminatlar ikonuna tıklayarak, teklifin detaylı teminatlarını pop-up ekranında görüntüleyebilirsiniz.

### Ek Bilgilere Erişim

Teklifin en sağ kısmında bulunan **"i"** ikonuna tıklayarak, teklifin sigorta şirketi tarafından sunulan teklif numarasına erişim sağlayabilirsiniz.

### Satın Alma

Teklif detay ekranında, başarılı şekilde alınmış primlerin yanında bulunan **"Satın Alma"** butonuna tıklayarak satın alma işlemini başlatabilirsiniz.

#### Kredi Kartı ile Satın Alma

- **Kart Bilgileri**: Kart numarası, kart üzerindeki isim, son kullanma tarihi ve CVC kodu gibi kart bilgilerini doldurmanız gerekmektedir. Bu alanların hepsi doldurulmalıdır.
- **Taksitlendirme**: Ödeme taksitlendirme seçeneği sunulmaktadır. Seçilen taksit sayısına göre toplam fiyat değişiklik gösterebilir.

#### 3D Secure ile Satın Alma

Bu yöntemde 3D Secure desteği ile ödeme yapılır. Butona tıklanıldığında sigorta şirketinin 3D Secure ödeme sayfası yeni bir sekmede açılır. Bu ekranda gerekli kart bilgileri doldurularak işlem tamamlanır. 3D ödeme ekranında taksit seçimi sigorta şirketinin sayfasında yapılır.

:::caution
Kredi kartı bilgilerini girerken dikkatli olun ve ödeme işlemi sırasında bilgileri doğru girdiğinizden emin olun.
:::

## Sağ Panel Bilgileri

- **Bilgi**: Teklifin kimlik bilgileri (ID, branş, durum, oluşturulma tarihi vb.) görüntülenir.
- **Sigortalı ve Sigorta Ettiren**: Müşterinin kimlik bilgileri ve iletişim detayları yer alır. Teklife çıkmadan Sigortalı ve Sigorta Ettiren aynı seçilir ise detay ekranında da tek bir kutucukta gösterilir.
- **Branş Bilgileri**: Teklifin branşına göre araç (plaka, marka, model vb.) veya konut bilgileri görüntülenir.
- **Teminatlar**: Teklif kapsamında sunulan teminatların detaylı bilgileri bu bölümde yer alır.

:::tip
Teklif detay ekranından, teklif üzerinde yapılan tüm işlemleri kolaylıkla takip edebilir ve gerektiğinde anında müdahale edebilirsiniz.
:::